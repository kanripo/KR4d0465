# -*- mode: mandoku-view -*-
#+TITLE: 牧庵集
#+DATE: 2015-09-23 10:26:23
#+PROPERTY: LASTPB  <md:KR4d0465_SBCK_034-1a>
#+PROPERTY: JUAN 35


<md:KR4d0465_SBCK_035-1a>¶
<pb:KR4d0465_WYG_035-1a>
欽定四庫全書
　牧庵集卷三十五¶
　　　　　　　　　　　　　元　姚燧　撰¶
　詩餘¶
　　浣溪沙¶
　　　舟中紀事¶
白髪年來自笑余孔方從有絶交書誰憐多病麴生疎¶
　兩岸行人争抵掌誰家舟上載籃輿江南休問看山
<pb:KR4d0465_WYG_035-1b>
無¶
　　菩薩蠻<md:KR4d0465_SBCK_035-1b>¶　　　皇慶癸丑春賞花詞¶
兩間日月同悠乆算來無比東君夀一嵗一歸來光風¶
吹九垓　花枝依舊好只自傷埀老七十六年人見花¶
能幾春¶
　　　中秋雨¶
素娥會把詩人調衰顔不直圓蟾照特地變雲陰江城
<pb:KR4d0465_WYG_035-2a>
三日霖　今宵佳節過天上氷輪破纔却放餘輝要看¶
清興違¶
　　清平樂<md:KR4d0465_SBCK_035-2a>¶　　　失題二首¶
水色裝束風致清逾淑春竟枝頭添蕚緑要與梅花仲¶
叔　生紅從此羞顔甘同桃李漫山不是𠖇鴻過盡情¶
教銜子荆蠻¶
菲菲香雪更照溶溶月管被司花嫌太潔故遣啼鵑濺
<pb:KR4d0465_WYG_035-2b>
血　方舒笑臉迎丹雨聲深院珊珊有底春愁未訴向¶
人紅淚䦨干¶
　　　聞鴈¶
春方北度又送秋南去萬里長空風雨路誰汝𠖇鴻知<md:KR4d0465_SBCK_035-2b>¶處　朝朝舊所窺魚由渠水宿林居為問江湖苦樂汝¶
於白鷺何如¶
　　　大徳改元之明年辰在戊戌春三月十有一日¶
　　　宣慰𪋤堂邀飲怪坐客無吾肖齋或云逃生朝
<pb:KR4d0465_WYG_035-3a>
　　　矣即席賦清平樂以夀之¶
南陽昔嵗此日懸弧記不料長沙今欵避紅袖青軒負¶
醉　横檻直楯西東飄殘萬紫千紅不是荼䕷噴雪争¶
些閒殺春風¶
　　浪淘沙<md:KR4d0465_SBCK_035-3a>¶　　　為柴氏題¶
河水發崑崙浩浩泉源餘波九里潤猶存若問是誰家¶
胄出顯徳諸孫　今日在清門玉季金昆能時夏凊與
<pb:KR4d0465_WYG_035-3b>
冬温直待鑾坡褒一字華衮休論¶
　　　競渡¶
楚俗至今朝服艾盈腰喧江饒鼓節蘭橈士女踏歌巫¶
覡舞魚腹魂招　去古既云遥讒毁言削修名立與日¶
昭昭免向重華敷衽跪來直蘭皋¶
　　　余年十七洪山僧相過言别公十餘年面頰紅<md:KR4d0465_SBCK_035-3b>¶　　　潤益加於昔有道然耶因為一莞賦此曉之¶
七十鬢雙蓬已分衰翁煩君休譽面如童只此正為吾
<pb:KR4d0465_WYG_035-4a>
老騐物理曽窮　天地一微躬草木還同桃花初也笑¶
春風及到離披將謝去顔色逾紅¶
　　　大徳丙午端月十四日立春巧連燈夕求西野¶
　　　澹齋月澗同賦¶
春燕玉釵騰又試初燈天公節序巧相同纎手青絲盤¶
出看寶燄騰層　鞭絶土牛繩已送嚴凝牙旗鐵馬向¶
春冰六十九年余治學老病宵興<md:KR4d0465_SBCK_035-4a>¶　　　送貢應奉仲章歸覲宣城
<pb:KR4d0465_WYG_035-4b>
明月萬家砧蟋蟀哀音何人不起故園心一語最難留¶
斷袖説覲雲林　回首玉堂深誰悖綸音都門無酒與¶
君斟只賦新招當贈别如玉如金¶
　　　贈重陽奴¶
初度菊花秋霜水㾗收可知不離是荆州元就龍山風¶
力軟破㡌颼颼　今夕定開舟漲水磯頭淵明觧印去¶
來休夢遶橘齋新草濶檀板輕謳¶
　　鷓鴣天<md:KR4d0465_SBCK_035-4b>¶
<pb:KR4d0465_WYG_035-5a>
　　　遐觀堂暮飲¶
誰進䕫龍不致君白頭離亂不曽聞三秦碧樹生春色¶
千里青山入暮雲　何事業底功勲百年五十已中分¶
從今萬八千塲醉莫酹劉伶荷鍤墳¶
　　虞美人¶
　　　牧庵即事為李元素作¶
竹風吹落疎疎雨紈扇收殘暑小軒驀地細香來莫是¶
鄰家早有木犀開　玉環穿耳誰家女自獻歌金縷新
<pb:KR4d0465_WYG_035-5b>
聲和徹紫檀槽袖出烏絲纔説要揮毫<md:KR4d0465_SBCK_035-5a>¶　　　玉梳贈内子¶
相輝瑜珥瑶&KR0107;鳳寶翼蜻蛉動新妝又得水蒼梳人道¶
秋風何物不瓊琚　人無玉質容何害玉徳斯堪愛尚¶
慙猶未十分全聴取明年環佩戛璆然¶
　　减字木蘭花¶
　　　劉子善得常徳夀梅圖持歸鎮江夀其父梅軒¶
夀梅紙本傳常武逺夀梅軒歸北固愛梅無有似君貪
<pb:KR4d0465_WYG_035-6a>
東極吳中西盡楚　黄昏清淺孤山路能對春風旬日¶
許不如歸去畫中看冷蘂疎枝常照户<md:KR4d0465_SBCK_035-5b>¶　　南鄉子¶
　　　遊洪山寺¶
良月大洪山楓葉青青柏葉殷一樹桃花修竹裏天慳¶
連見春風一嵗間　争挽揷雲鬟日暮金鞍未擬還偏¶
與歌姝相映照朱顔應笑詩人兩鬢斑¶
　　　次馮雪崖韻二首
<pb:KR4d0465_WYG_035-6b>
荆憲品皆加纔罷還除世共華恨殺峴山山下路梅花¶
誰醉雙瓶玉照沙　涂水聴宣麻行脚陽春起未涯君¶
去莫嗟風土異堪誇君祖鄉鄰我祖家<md:KR4d0465_SBCK_035-6a>¶日覺鬢霜加欲對青罇戀物華離别紛紛長眩眼生花¶
易㪚難摶掌上沙　蓬意不依麻未必移居漢水涯前¶
日曽與遺集序張誇素範清風有㡬家¶
　　小重山¶
　　　㽔女歸寧還襄陽
<pb:KR4d0465_WYG_035-7a>
江渚蒹葭白露稀雲間渾未有蚤鴻鴻人情離在别庭¶
闈㩗諸幼孤艇溯流歸　七十古來稀乃翁筋力尚未¶
衰微峴山不是逺相違猶能往清涙莫沾衣¶
　　　風雨折枝詞<md:KR4d0465_SBCK_035-6b>¶早是清明應候風勢如滄海浪怒號空更兼潑火雨𠖇¶
濛如何得枝上載殘紅　最惜牡丹叢曉來吹盡折教¶
兒童且為支拄曲欄中還堪否留客一樽同¶
　　定風波
<pb:KR4d0465_WYG_035-7b>
　　　南州以菌生竹間為覃并樹雞瘦薄而赭雖日¶
　　　乾猶可煮魚此筆竹絲為之蕈葢得竹餘氣而¶
　　　生然以世多未見故祥之余以理推如此唐古¶
　　　憲僉筆生菌繪為圖因有是作¶
五馬雙旌出郡堂歸來椽筆對凝香只為好書天作意<md:KR4d0465_SBCK_035-7a>¶相戯故生三秀在毫鋩　不是畫師生手觸拳曲層雲¶
連葉㡬何長我有一占君試記何事已開他日判花祥¶
　　　題軸軒左右埋二石檻植荷其中
<pb:KR4d0465_WYG_035-8a>
旋汲清泉石斛方便疑身已置江鄉八江呑胸雲夢小¶
應笑白頭兒嬉未曽㤀　荷葉且看張翠葢此外芙蓉¶
誰望集朱裳還有不如人意處遮去碧天明月照泱泱¶
　　洞仙歌¶
　　　石山¶
伊誰斧鑿此玲瓏巖岫至巧先天化工手又不知何地<md:KR4d0465_SBCK_035-7b>¶夜壑深藏今留待白髪詩人攜定　向宣和廢苑睥睨¶
髙株欲轉愁回萬牛首期出處與君偕立則參前卷宻
<pb:KR4d0465_WYG_035-8b>
可收之襟袖尚未敢云能此私從怕雷雨𠖇𠖇六丁來¶
取¶
　　　對梅¶
疎枝冷橤臘前時初破年後纔多玉妃墮問梅軒白髪¶
寂對空株期三百六十誰同幽坐　孔方兄善幻半副¶
溪藤貎出緇塵素衣涴當盛暑展圖看遽失炎蒸甚欲¶
摘傾筐三箇又却被旁人勸休休怕他日鹽羮鳳毛無<md:KR4d0465_SBCK_035-8a>¶和
<pb:KR4d0465_WYG_035-9a>
　　江梅引¶
　　　謝王子勉提刑送江梅二首¶
西湖不近上林隈問江梅定誰栽莫是𠖇鴻銜子逺飛¶
來紫陌遊人多不識但驚看青天霽一齊開　獨有使¶
君憐寂寞為持盃能㡬回玉纎横管東風外落日樓䑓¶
不悵明朝飛雪滿蒼苔恨殺南溪調鼎手恐遲暮到而¶
今霜鬢摧¶
年年江上見寒梅㡬枝開暗香來疑是月宫仙子下瑶<md:KR4d0465_SBCK_035-8b>¶
<pb:KR4d0465_WYG_035-9b>
臺冷艶一枝持入手斷魂逺相思切寄與誰　怨極恨¶
極嗅玉蘂念此情家萬里暮霞㪚綺楚天外㡬片輕飛¶
為我多愁特地㸃征衣我又飄零君又老正心碎那堪¶
聞塞管吹¶
　
　
　
　牧庵¶集卷三十五
