# -*- mode: mandoku-view -*-
#+TITLE: 牧庵集
#+DATE: 2015-09-23 10:26:23
#+PROPERTY: LASTPB  <md:KR4d0465_SBCK_019-1a>
#+PROPERTY: JUAN 20


<md:KR4d0465_SBCK_020-1a>¶
<pb:KR4d0465_WYG_020-1a>
欽定四庫全書
　牧庵集卷二十¶
　　　　　　　　　　　　　元　姚燧　撰¶
　神道碑¶
　　資政大夫同知行宣政院事張公神道碑¶
維張氏汴之浚儀鉅姓金由嵗甲戌宣宗播汴河朔逃¶
兵之民皆扶攜婦子從之而南蕞爾之土其出惟是一¶
夫之耕不足以食百人有司又括粟餉軍以就近之運
<pb:KR4d0465_WYG_020-1b>
抗方興之師徭賦百至猶不能支故人心日離望望焉¶
而思大兵之至以紓其急嵗壬辰睿宗大殄其軍鈞之<md:KR4d0465_SBCK_020-1b>¶三峯山義宗播歸徳大河失守故其祖得棄鄉北渡樂¶
而家燕會燕薦饑嘗㪚居積以振之祖考之諱皆逸惟¶
知其考字善甫三妣戴李南李實生公諱天祐字吉甫¶
就傅讀書聰頴絶羣兒筮仕經歴工匠總管府以儒術¶
飾吏事至元十四之年轉尹歴城未赴改同知棣州十¶
八年詔發濟南傍近十路民五萬人濬交何以通海漕
<pb:KR4d0465_WYG_020-2a>
責公董役丞相哈必齊臨治其上自春徂冬方十一月¶
天寒水氷數言宜休役待春徵集不待臨治所可及行¶
堤見僵死暴棄則䀌傷曰吾曹媚上急公使民凍夭如<md:KR4d0465_SBCK_020-2a>¶是悉縱遣之民歡躍歸因彰言曰脱上見尤吾請身坐¶
不以相及事聞帝大嘉異裕宗時為儲皇下令升經厯¶
功徳使司尋改總判院官奉訓仍經歴二十三年官太¶
中太原路總管為纔一年有徳邦民刻石頌之明年官¶
中議參議尚書省參議要官非其才可以彌綸宰相圖
<pb:KR4d0465_WYG_020-2b>
回天下者不足舉其職又二年官中奉拜中書參知政¶
事大徳四年僉宣政院七年官資善同知江南行宣政¶
院以三官釋門故於佛氏為教信奉而篤守之慈祥惠¶
愛多所及物有司政或病民如徙江浙巧工入将作亦<md:KR4d0465_SBCK_020-2b>¶為之授方使吏不得為姦利居刺樂業而行輕去其鄉
不¶怨焉宣政五年祝髪之徒安之以為不繋出令以重
斂¶諸山者惟公一人拜疏于朝請留者数十上至大已
酉¶卒年六十三越十七日從葬西山其祖始卜之宅嘗
<pb:KR4d0465_WYG_020-3a>
稽¶後世官制貴賤與古反易古自一命至九命上公而
極¶今則九品而進乎一公起布衣積官報政與知院致
位¶二品實古八命侯國之君非獨嵗時有以加數偹儀
奉¶嘗其先為子孫者亦得衣被休光以紓朱紫真善大
其¶門者一女弟同李出適士族夫人耶律氏次王氏劉
氏<md:KR4d0465_SBCK_020-3a>¶范氏索氏七男志惠忠懇慧恕億五出夫人惟恕王
出¶億劉出六女四出夫人長適實喇布哈三為監州一
王¶出一范出王劉范索卒皆前公夫人子其男女恩過
<pb:KR4d0465_WYG_020-3b>
所¶生至大庚戍翰林學士承㫖耶律希亮曰夫人吾從
祖¶妹也持其從祖兄戩鄂特之狀求銘公碑其辭曰¶
因陵其高力半功倍孰與平地進覆一簣繄張之先發¶
我庾餘責報于天如持左符實生令公始學自力迨其¶
筮仕共工是歴後銓尹縣薄而不為改倅棣令州用事¶
治浚交漕海五十萬指自春徂冬急役未弛公憫凍殤<md:KR4d0465_SBCK_020-3b>¶丞相不謀下令縱之擅吾受尤事畫上聞帝嘉曰果遷¶
牧于并頌石璨瑳尚書中書機務兩參事輒背馳資言
<pb:KR4d0465_WYG_020-4a>
指南出知宣政實司祝髮故于釋典得其津筏昔人之¶
為箕斂諸山今公之來退食閉闗僧徒安之聞諸滿秩¶
留者抗章上凡數十可因灼見舉職之宜鼎鼎宜其名¶
與位升卒從其先西山之兆勒銘隧首千祀有耀¶
　　少中大夫敘州等處諸部蠻夷宣撫使張公神道¶
　　碑¶
公諱庭瑞字天表姓張氏其先臨横州人其曽祖淵祖<md:KR4d0465_SBCK_020-4a>¶士明以有功金初再世千夫長考楫皇北京都轉運使
<pb:KR4d0465_WYG_020-4b>
徙家自霫三子公其季也㓜志不凡巳以功名自許讀¶
書力學經史之餘兵法地志風卜筮靡所不闚至既冠¶
宿衛憲宗俾從征蜀佐軍前鋒帥如所䇿戰皆㨗會其¶
陟方帥其兩端世祖斬之軍中獨忠謹公仍佐前鋒軍¶
中統始元之明年詔元帥府全師戍清居賜金符俾參¶
其府幕議合時未下直清居南百餘里虚實動静皆可¶
相聞日夜戒備袽漏塞罅敵無得勝加善綏懐所獲詗¶
俘不誅全之小物利人慮亦必及中土艱蜀藥其地饒<md:KR4d0465_SBCK_020-4b>¶
<pb:KR4d0465_WYG_020-5a>
橘課軍士之休役者曰袖手何為其仁日入皮㡬何升¶
皆庫貯之莫曉為何以也視商旅有貧䘮其資滯不能¶
東者召以其所有畜來無問㡬何蹄畜給一石皆感泣¶
歸語父母妻子曰三相救我自爾相之名籍籍行路用¶
兵開達以虎嘯山闞渠江可絶二州漕塗詔公為帥府¶
先鋒使將五千人城之旬日而營壘儲侍皆完以充制¶
使夏貴集四川兵數萬圍之諸將勉宜速戰公曰無庸¶
彼衆十我往則殱矣可遣間取援帥府湏至為圖今惟
<pb:KR4d0465_WYG_020-5b>
有分地死守以老之吾不為主而為客耶敵礮吾壁當<md:KR4d0465_SBCK_020-5a>¶所皆穿築柵捍之柵連壊乃離柵為堵虚本不築裂牛¶
馬革衣大樹縻之令可去來礮至則偃已乃復植敵以¶
城不可井必資澗飲泉出甚微下薪土實之公沸人畜¶
溲溺釡中入土以泄其臭人日數合吻皆創裂終夜行¶
壘至於立寐如是踰月援至不敢前公下令曰敵䇿吾¶
怯不出必嚴外而懈内今與之角可必逞志分千五百¶
人為三夜擣貴營果大崩潰禽斬都統欒俊雍貴胡世
<pb:KR4d0465_WYG_020-6a>
榮等五人馘首千遺委資械萬計以遁公亦身負數創¶
功聞加賚之澤舉軍覃焉授奉議大夫守髙唐州濟師<md:KR4d0465_SBCK_020-5b>¶襄陽始抽中民之家為兵賦州若干百人恐吏出入為¶
市身按籍取其壯者與借衣仗衛兵權冝卑之編諸行¶
伍教以進退不相干越或曰足是抽數州責止矣教之¶
何為公曰吾所抽兵比其啟行縣官或遣使或覆閲耒¶
耜之衣不掩肘骭雖材賁育誰則信之其時留甲退乙¶
更逐紛紛徒自後期衣之兵衣鞬弓手㦸自足觀矣閲
<pb:KR4d0465_WYG_020-6b>
使至果惟曰髙唐之兵精良教民力穡野無萊田暇則¶
使修孝悌于鄉校豪梗戢縮盗去其疆鄰獄疑留率咨¶
平直大司農考績以治最聞遷朝列大夫濮州尹詔布<md:KR4d0465_SBCK_020-6a>¶多方仍黜其殿者一人為長吏勸辭之省曰如司農言¶
正守職也豈敢為勞且州非守獨為上監下貳功則均¶
功獨旌何為不敢奉詔省奏併升監貳廼尹濮御史臺¶
賢之奏遷中順大夫陜西四川道提刑按察副使風紀¶
峻肅吏重足立為京兆者弗便也中之奉藩都漕公及
<pb:KR4d0465_WYG_020-7a>
夫人皆不恙入謝奉教不謹都漕曰吾黨憂汝兄弟蒞¶
官庸懦不足受任今居鷹鸇以撃摶見傷誠克舉之良¶
子酌酒夀之庭臣閔其誣也為避之奏徙四川屯田經¶
畧副使踰年以東西兩川各開樞府大徵兵圍重慶其<md:KR4d0465_SBCK_020-6b>¶舟楫兵仗糧儲資取成都者十八換成都路總管而四¶
川中書左丞李忠宣公徳輝以王相理賦四川凡屯田¶
征商與鹽茗竹木山澤之産民已輸而算未入官者皆¶
蒐剔之事倚之公以集一嵗而羡衍彌倍以繼餽漕自
<pb:KR4d0465_WYG_020-7b>
餘學校農桒津梁陂渠府寺館傅先政廢弛者莫不興¶
張蜀平升少中大夫諸蠻夷部宣慰使雜獠犬牙綿絡¶
盧叙思播施䕫之瓖者五十餘種椎結荷旃將數千里¶
行御羈縻枿其州縣繩削而碉門𦍑有偕婦女老稚入¶
市者争直殺人為宣直碉門魚通司繋于理其酋斷繩<md:KR4d0465_SBCK_020-7a>¶橋止蜀商于徼謀大動兵入㓂篡之其司馳告汪忠肅¶
公惟正以中書左丞行省成都問進討謀公曰𦍑俗悍¶
獷喜馴怒逆其所性然由殺一人而遽待以門墻之㓂
<pb:KR4d0465_WYG_020-8a>
小兵不能威大兵不煩興惟可遣使開諭彼雖凌信而¶
昧理至撼以禍福亦豈有不回者耶忠肅曰無踰公者¶
遂從數騎就途前遣入曰吾至矣其相傒而界𦍑盛陳¶
兵來公曰吾從數人而猜備如是何為𦍑人蜀人舉天¶
子民殺人償死一律治之今有司逮所偕來特使辭其¶
見知情之所由來援質耳非併盡誅之也而汝為是跳<md:KR4d0465_SBCK_020-7b>¶梁行省如以狀聞萬一赫怒徴近郡加誅而汝噍有遺¶
類乎亦奚不薛之盡劉可鍳也何乃負叛名為之續使
<pb:KR4d0465_WYG_020-8b>
壮士推首白刃妻奴人乎此宣慰魚通司碉門者宜言¶
吾懼汝之妄舉而自孽也故越吾司而曉汝其酋率種¶
屬羅拜曰吾昔者取羊生磔其碑卜之視食理何食曰¶
吉白馬将來可不煩兵公乗果白馬神語昭昭敢不惟¶
命乃論殺𦍑賊而出所偕即日復繩橋還蜀商通市遂¶
與約自今市者如故事無入碉門惟集郊闗日昃而歸¶
其酋等曰亦惟命又以民嵗摘茗官収糴之為局自鬻<md:KR4d0465_SBCK_020-8a>¶公變其法聴民入劵自與𦍑市令黎雅戍兵屯田自廪
<pb:KR4d0465_WYG_020-9a>
罷沂楊山江漕榖以免嘉定州民覆溺都掌蠻反詔公¶
以行省兵誅之公請罪止首惡無及非辜可之其俗惟¶
善挾槍擲人而以過顙厚握松板為盾自蔽已陳公馳¶
馬射之矢出盾背半笴其種駭怛曰何物弓矢如是其¶
力也遂捐兵屈服惟斬其酋達蘭雲軰十人再授敘州¶
等處諸部蠻夷宣撫使後仍故官轉潭州總管浮舟出¶
峽過南郡燧時貳荆憲相語曰吾聞是州户滿百萬良¶
足為治而湖廣省臣方事竣剥禍賊變詐月異嵗新吾<md:KR4d0465_SBCK_020-8b>¶
<pb:KR4d0465_WYG_020-9b>
不呵之祇益罪耳不能為也遂去之秦其前植業在樊¶
柱者上田五千畝渠義谷水灌之雜蒔桑里可材之木¶
萬根奴婢千指既卑兩兄田賦嵗下不以及兄糴谷入¶
之其自取者惟城中一第與西郊之園百畝耳今歸每¶
不城居徜徜輞川泉石間南直聖燈巖為堂罟魚于淵¶
穽鹿于山賓客過山留飲彌日頗知為詩嘯歌自娛凡¶
居三年忽曰吾樂吾成都竹溪秦父老遮不能止時已¶
疾矣後是三年當至元二十七年四月十四日卒夫人
<pb:KR4d0465_WYG_020-10a>
劉氏淑質懿行公所敬友及是偕其三子巘岒岷扶柩<md:KR4d0465_SBCK_020-9a>¶還葬安西之咸寧少陵原都漕公之闕且為書託山南¶
江北道肅政暢師文以今集賢盧摯誌銘求銘墓銘摯¶
之言曰公與仲氏俱名良二千石為時所器期以公輔¶
年位未䆒者豈以公年僅過其兄一年止五十七耶惜¶
哉公考悌忠厚深沈明炳朋友孤嫠有不能家必周之¶
使可安以終身有妾慧艶若僻之或告與人語屏所問¶
之則曰吾父也召諸逆旅貌若甚肖叩其離兵失家嵗
<pb:KR4d0465_WYG_020-10b>
月與曩聞同隠痣且是公曰而民耶人役也父曰民爾¶
曰欲得之乎對曰鄙人之來直以兒在公所不訪而識<md:KR4d0465_SBCK_020-9b>¶之非人父情豈求俱歸公曰而女居吾家終不能抜列¶
羣婢令夫人盡取其奩飾衣服署良券歸其父曰資是¶
嫁之父子泣曰何以報公惟有繪像事之蘄其夀考耳¶
吾友勸農使韓世英歎曰以義斷愛人所難能其力于¶
為善率此類三子惟岒為嫡二女長適李鵬翼次適某¶
銘曰
<pb:KR4d0465_WYG_020-11a>
維公自少期我振耀薄宦入官入衛憲廟憲廟受臣其¶
審其難一簡在心誠推六彈六飛之巡前茅劍外大斾¶
攸經有順無悖方號賓天遭顧世皇佐戎清居屢摧斧<md:KR4d0465_SBCK_020-10a>¶斨虎嘯孤軍保新立壁飲血勸忠一逐㓂十帝曰歸哉¶
乆勞汝西其守髙唐字我東黎鼓鼙之臣孰手威忍或¶
于元元未善憂軫考績多方治獨最之誕誥尹濮俾長¶
吏師俄爾秦憲旋蜀經畧輟士茅弧授以錢鏄邊榖用¶
豐就牧成都大兵圍渝十萬仰餔需急應繁無少豫暇
<pb:KR4d0465_WYG_020-11b>
朝聴之殷恒燭繼夜庸蜀平矣帝曰僰夷厥俗荷旃惟¶
汝使宜其慰其撫節以華汝大狂兵之小頑訓語始猶¶
革面乆浚其心陸馬水舟相望獻琛晚移長沙羞姦窳¶
輩以完吾前惟駕早税凡蜀齊秦長民總戎三十維年<md:KR4d0465_SBCK_020-10b>¶四稔居東人逺遥之在庭使簉其收為庸寜已是茂我¶
銘豐碑匪伊桓盈英風百世凛凛猶生¶
　　山南亷訪副使馮公道碑¶
公以至元二十八年年五十九九月六日卒官朝請大
<pb:KR4d0465_WYG_020-12a>
夫山南江北道肅政亷訪副使于襄陽燧逰吳會還過¶
行臺廣陵得訃于故御史中丞魏初所遂出涕相弔後¶
後三年始拜其墓指桓楹誓曰公平生交友間文我怡¶
者他日當銘是為報子休復亦已叙所履厯見求因記¶
前卒六年嘗叙馮氏三世遺文有曰以中議年五十九<md:KR4d0465_SBCK_020-11a>¶卒官同知山東西路轉運使故中順方年六十以同知¶
臨海軍節度使致事至通議亦以同知集慶軍節度使¶
六十致仕三世皆止同知亦理之不偶然事之可異者
<pb:KR4d0465_WYG_020-12b>
公扺掌曰若是同知不善吾家耶吾他日有避而不為¶
耳今公之夀僅齊中議校所卒官亷副班序正與轉運¶
節度同知者等六命四世卒致皆不逾六十嗚呼造物¶
之迹人果可以意㫖見也中議中順通議為髙曽祖諱¶
仲尹子翼壁考中書右部郎中諱緯世稱馮孝子公之¶
先諱由通議築松庵崧山曰崧後更岵字夀卿童子聰<md:KR4d0465_SBCK_020-11b>¶警于書博以疆識賞于中書忠肅公許妻以季之子闕¶
幘由貧試史征商屹屹自飾不盪華惰中統建元時年
<pb:KR4d0465_WYG_020-13a>
未壯入掾中書職奏事曹䇿識沉明得失先事日從丞¶
相造膝清光右部為郎自丞相辨章而下皆友諮之父¶
子並政法制未苛不嫌也人榮耀焉或纔禁中省曹多¶
徒顓庸在列庭加汰擢公以風度修凝敷對有次留後¶
一故相長左右幕喜氣排人諸曹讋縮公不下之故事¶
諸曹出皆總管判官獨抑公真定轉運經歴換衛輝總¶
管經歴官承事郎令真定之無極事治考最換令洺之<md:KR4d0465_SBCK_020-12a>¶曲周狀其薄貪懦黜之圍㐮陽急發民益兵河之北公
<pb:KR4d0465_WYG_020-13b>
惟視地丁入中甲者戸抽一人籍之請託不行苞苴不¶
入形勢富室施計無所凡竄名他役者皆出僚吏無所¶
姦利其間江南既一陞議政大夫僉山南湖北道提刑¶
按察司事換僉嶺北湖南道提刑按察司事二境皆錯¶
壤夷蠻人所憚行公冐阻凌歊瘴鄉蠱俗上下山谷至¶
不可馬或轎以杖殆數千里刺舉周治簡削冗長官吏¶
數百臺臣勞之移近畿甸換河北河南道提刑按察司¶
僉事官市民物不輒與直責悉還之罪去官吏三百籍<md:KR4d0465_SBCK_020-12b>¶
<pb:KR4d0465_WYG_020-14a>
没賂賕且三千定霜摧電掣蠧朽皆折唐之監州諱發¶
其伏逃訟于朝顧列公實田湖陽三十頃禁殺日殺紆¶
塗乗傳多燒驛薪不法十餘事詔御史問之無絲髪得¶
抵其誣罪陞朝請大夫江西湖北道提刑按察副使未¶
代棄歸尋仍前官換山北遼西道提刑按察副使以疾¶
辭行臺臣終日舉職風紀求歸者其私不可去也擇其¶
去家近在十舍外者以便之再換山南江北道肅政亷¶
訪副使命下數日卒僑葬檀溪之東筮仕至是三十餘
<pb:KR4d0465_WYG_020-14b>
年恬忽時榮退易進難數命皆家受之臨繁處劇暇豫<md:KR4d0465_SBCK_020-13a>¶而集遭佳林泉野服佩寶璐鳴琴賦詩忘反移日觀所¶
號雪崖亦可得其嗜尚已俸入盡于給故家之孤嫠與¶
娛賓購鼎彞書畫故遺業不盈十金所標襮其閥甚髙¶
跬步恒以羞親為心迨氣息奄奄猶大書松庵墓馮孝¶
子墓雪崖墓賜休復曰各伐石表之阡亦自喜其善全¶
歸也遺文千篇晚而筆力逾進辭多雄剛深古畀于文¶
者不能句求凡再配前夫人楊氏即忠肅公妻者今夫
<pb:KR4d0465_WYG_020-15a>
人王氏其母休復與休復母之兩致其道不知者不以¶
為前夫人之生觀行有家為徳如何女温香幼三男孫<md:KR4d0465_SBCK_020-13b>¶鶴齡龜齡彪齡二孫女皆下殤銘曰¶
公生自孱見靈奇也葱衡鏘然妙為辭也人一善偏已¶
兼之也其藴淵淵介介持也其履平平循循施也入司¶
奏牋出縣為也同不俗牽異不離也責言言宣責事治¶
也憲府所纒吏不欺也風行嶺壖江之湄也㡬耳順年¶
不云耆也厚夜長眠寤何時也聞之&KR0008;隕多舊悲也曰
<pb:KR4d0465_WYG_020-15b>
良弓傳子為箕也柔木不弦世業悲也獨公青氊守不¶
移也世徳陶甄不外師也子于父田播其菑也父材楠¶
楩子構基也有華蟬嫣冠雙綏也與乃祖背官醜夷也<md:KR4d0465_SBCK_020-14a>¶皆不持銓衮職裨也豈天為懸座右巵也不盈其泉斯¶
不攲也信彼微權馮氏私也滹沱之川浩瀰瀰也苗胄¶
必賢餘波滋也母折楚篿以筮疑也麗牲有穿徴銘詩¶
也¶
　　中書右三部郎中馮公神道碑
<pb:KR4d0465_WYG_020-16a>
中統之元肇分天下為十道道置使以宣撫之我先世¶
父中書左丞公受任天平僚列聴自辟傳我真定将以¶
公偕懼不能致乃踵門自起之曰天平地方千里戸版¶
賦出将半諸道而寄至庸淺非得清厚和慎舊徳雅望<md:KR4d0465_SBCK_020-14b>¶如先生者孰與匡政令之不逮而抑其過先生負用世¶
才不及見之太平有兆之時陰拱何時敢再拜以參議¶
相屈公荅拜曰某學不切時無有可資吾相取者然不¶
敢虚盛招遂就車行參議無㡬時中書省召入為右三
<pb:KR4d0465_WYG_020-16b>
部郎中我先世父以奪吾賢佐吾惟頼以為理居無㡬¶
時亦去公在右部故相贈太尉史忠武公贈太傅文貞¶
劉公平章趙公宋公張公我先世父及左丞張公大参¶
楊公賈公尚書劉公稽古議制動見咨諏又其始至宻¶
院未闢憲臺未建尚書未分兵刑工三曹之事叢坍繁<md:KR4d0465_SBCK_020-15a>¶會決門開裕于刑尤慎恤禁天下諸侯不得專殺罪人¶
死者奏可乃論輯要令條付之法吏俾有持循獄成不¶
輒置辟必疏其情文疑闕讞下有司緩湏臾無死以冀
<pb:KR4d0465_WYG_020-17a>
萬分一朝或生之也遇于倫敗常者必峻治竟之羇縻¶
之國臣或失對都堂欲詰其謾公言冝示有期不可苛¶
明以怛向化以故于今之治文物燦然非夫人與有佐¶
理中元力耶公諱渭字清父姓馮氏其先居定之中山¶
嘗臣五代晉由齊王虜于遼從徒北京家長興遼滅來¶
南系緒則自公六世祖可譜葢昱生道以再世不譲仕<md:KR4d0465_SBCK_020-15b>¶生金承務郎居泗承務生中議大夫同知山東西路轉¶
運使事仲尹中議生中順大夫同知臨海軍節度使事
<pb:KR4d0465_WYG_020-17b>
子翼生中順大夫大夫同知集慶軍節度使事壁公之¶
考也自中議而下三世比及進士第獨公由任子仕人¶
疑其為問則曰延賞及世自有虞已然厯古不判如曰¶
假以為忠勞之勸是後世訹廹以利之術非聖人大公¶
至正遇下以誠不忘先烈之義故其子孫不敢以能自¶
致富貴為賢而以獲繩祖父踵武為光也自後世科選¶
之法興風聲之相盪波流之相軋鼓舞奔走一世之人<md:KR4d0465_SBCK_020-16a>¶使子孫恒有不籍基祖父可得自我之心甚失興孝天
<pb:KR4d0465_WYG_020-18a>
下之道近世惟程夫子仕由先妣我法行之上有稽先¶
王之經下不絶先人之澤初掾尚書刑曹移掌機務後¶
掾尚書省知選除金已蹙國一闕守者無慮數人懐告¶
身致曠數考無所于任吏是職者人恒聚詬其短有見¶
讐轢者公覈精宻而先後黜陞動有比依號為允平出¶
佐靈壁帥府李全聚兵楚州觀望前却不一其操于金¶
于宋皆未有屬帥遺公馳説之欲届而軍受命即行不¶
為吾身叵測毛髪計至則撼以大義陳譬懇悃其㫖惟<md:KR4d0465_SBCK_020-16b>¶
<pb:KR4d0465_WYG_020-18b>
在不可遺棄故君一言全未即從亦壯其能使不侵辱¶
善還之守均州軍事判官改南京右廂機察初金還汴¶
通議将逾河追及行在失公妣夫人趙嬴博間公亦竄¶
避梗棘茹苦徒行勤以事存哀以求亡通議感其志曰¶
禮父在為母齊衰期父必三年然後娶達子之志也曽¶
參以孝已殺伯奇放皆自後妻為曽元不娶終身吾年¶
今五十其達汝志亦不娶終身金亡侍通議北渡河崎¶
嶇齊魯郊以還真定出則親僕御入則操井臼求擇孤
<pb:KR4d0465_WYG_020-19a>
臣亡國之戚不失故家素宦之習可㫖甘其口體而夷<md:KR4d0465_SBCK_020-17a>¶懌其心思者皆邭躬為之日夕不去側立而坐休而出¶
一命之湏畧不自遂積嵗為世不異一日戴白紛如猶¶
為孺子時也執䘮奉祭哀敬兩致世多不字惟曰馮孝¶
子化行閨門夫人事之嚴師也出與人交賢愚貴賤一¶
接以敬别置白黑胸中故與學士魏玉峯内翰元遺山¶
學士李欒城故承㫖王慎獨今承㫖王鹿庵最相欵習¶
讀書為文不廢風雨寒暑節録經史細及箋訓又蒐輯
<pb:KR4d0465_WYG_020-19b>
金代文章凡積若干百卷専經左氏春秋為右部年七¶
十日吾家由轉運卒官年五十九故臨海集慶再世皆<md:KR4d0465_SBCK_020-17b>¶六十致仕獨吾貪榮滿年格歸若後矣會子今朝列大¶
夫江西湖東道提刑按察副使岵自省郎出令無極曰¶
吾祖臨海為是吾獲從養于是天之私我多也平生曉¶
行衛生法年八十二猶形神精彩動人以至元庚午閏¶
十一月十九日卒無極寓舍還葬真定三橋里之東南¶
原通議之兆文有常山集行世凡再娶前夫人王後夫
<pb:KR4d0465_WYG_020-20a>
人師金尚書右丞安石其從祖父岵母也孫休復男曽¶
孫鶴齡龜齡二人方童女曽孫一人尚穉後葬之十九¶
年當二十五年戊子岵以公未碑棄江西憲副舟達襄<md:KR4d0465_SBCK_020-18a>¶陽六月又䝉暑入鄧示燧所自理埋辭白以先人與而¶
先公相好為故人今繼室汝姚氏甥為&KR0008;銘先墓碑非¶
子誰義為葢朝請先夫人楊今夫人王其父詳議諱徳¶
溶我姚氏所自出之離孫先世父昆弟叔視之夫人燧¶
姑道也用是不辭銘曰
<pb:KR4d0465_WYG_020-20b>
維斧鉞威君之所司奚取于臣人牧專持用誠允明猶¶
屬僭弄矧肆師心刑典不奉中元乾綱既收既張有罪¶
我在敢越奏當公時用獄上體帝徳疑昭枉書情狀巳¶
襮宜刑于辟宜亟徐之恩澤涵柔或幸庶㡬輕平匪寛<md:KR4d0465_SBCK_020-18b>¶猛匪深害今三十年作則攸賴古曰仁人利溥一言矧¶
士弼教出治原所又曰仁人立本孝子反覆揆公終始¶
良是公孝越俗格父之慈弊齒寜鰥矢不再妻曽元以¶
還兼公而兩清風在碑無期將卬
<pb:KR4d0465_WYG_020-21a>
　
　
　
　
　
　¶
　
