# -*- mode: mandoku-view; -*-
#+TITLE: 牧庵集
#+DATE: 2015-09-11 16:15:34.750924
#+PROPERTY: ID KR4d0465
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 0
#+PROPERTY: FILE SB04n0417-000牧庵集-序.
<pb:KR4d0465_SBCK_000-1a>¶
牧庵集序¶
文章有一代之宗工其岀也秉山川之靈關天地之運¶
所謂百年幾見者也漢四百年惟司馬遷父子揚雄班¶
固四人两晉魏隋之間則無聞矣唐三百年惟韓愈柳¶
宗元二人宋三百年惟歐陽修蘇軾二人當是時非無¶
作者雜岀其間與三四君子相與度長而挈大並駕而¶
齊驅焉然皆掇拾剽竊不能成一家之言&KR0018;當代宗工¶
之任此山川之氣天地之運誠有時而或息卽我朝國¶
初最號多賢而文章衆稱一代之宗工者惟牧庵姚公¶
<pb:KR4d0465_SBCK_000-1b>¶
一人耳公營州柳城人營州之族好馳馬試劍遊畋爲¶
樂公獨嗜學積文早負奇氣非所謂秉山川之靈關天¶
地之運者乎至大戊申公爲翰林承旨予忝末屬始拜¶
公于翰林是年終詔修成宗皇帝實錄日侍公筆硯間¶
遂得手鈔公文數十篇玩誦日夜不置其後實錄成進¶
方將求公全帙編次而公謁告南來矣曩得寜國所刊¶
木讀之旣非全帙譌舛尤多每爲悵然也至順壬申公¶
之門人翰林待制劉公時中始以公之全集自中書移¶
命江浙以郡縣贍學餘錢命工鋟木大惠後學予時承¶
<pb:KR4d0465_SBCK_000-2a>¶
乏提舉江浙儒學因獲董領其事私竊欣幸乃與錢塘¶
學者葉景修重加校讎分門别𩔖得古賦三篇詩二百¶
二十二篇序三十八篇記五十三篇碑銘墓誌一百四¶
十篇制誥五十八篇傳二篇贊十五篇說十一篇祝冊¶
十篇雜著十三篇樂府百二十四篇總六百八十九篇¶
(案牧庵集今無全本卽此序及/年譜猶可見其各體文之原數)凡五十卷竊惟公之文¶
雄深雅贍世罕有知焉譬之太羹𤣥酒食而無味然足¶
以饗天嗚呼草𤣥者之有望于後世之子雲也宜哉至¶
順昭陽作噩之歲季春之閏儒林郎江淅等處儒學提¶
<pb:KR4d0465_SBCK_000-2b>¶
舉鄱陽吳善序¶
<pb:KR4d0465_SBCK_000-3a>¶
原序¶
皇元宅天下百許年倡明古文纔牧庵姚公一人而巳¶
蓋常人之文多剽陳襲故窘趣弗克振拔惟公才驅氣¶
駕縱横開闔紀律惟意其大畧如古勁將率市人戰彼¶
雖素不我習一號令之則鼓行六合所向風從無敵不¶
北雖路絶海獄亦莫不迎銳而開猶度平衍視彼選兵¶
而陣擇地而途纔一再敵輒衰焉且老者相萬矣走年¶
二十四見公于京師時公&KR0033;學士院每有所述于醼酣¶
後岸然瞑坐詞致砰隱書者或不能供章成則雄剛古¶
<pb:KR4d0465_SBCK_000-3b>¶
邃讀者或不能句尤能約要于繁出奇于腐江海駛而¶
蛟龍拏風霆薄而元氣溢森乎其芒寒皜乎其輝煜一¶
時名勝靡不鰓鰓焉自閟所有伏避其路而將相鼎族¶
輦金篚幣託銘先世勳德者路謁門趨如水赴壑厥問¶
之崇學者仰之山斗矣每往來江湖間贐餞宴勞月無¶
虛朝二千石趨翼下風吟嘯自若巷陌觀者謂君神仙¶
人嘗謂唐三百年其文爲世所珍者李邕韓愈二人或¶
所蔇若巿或酬金牣門最其凡論之公蓋兼有至其外¶
榮達喜施與宏逸高朗中表惟一年愈艾而氣節愈隆¶
<pb:KR4d0465_SBCK_000-4a>¶
顧有前人前未備者然則公之奇侅瑰異者獨文平哉¶
公沒之十一年當泰定攺元江西省臣求所述于家凡¶
如千篇將板行世郞中賈煥華甫走書濟南以文序請¶
竊惟韓昌黎文李漢氏序歐陽公文蘇軾氏序公與二¶
子代雖不同要皆間氣所鍾斯文宗匠振古之人豪也¶
走何人敢於焉置喙辭不𫉬因紀平昔所嘗得諸心目¶
者姑副所懇公諱燧字端甫仕至翰林學士承旨榮祿¶
大夫集賢大學士太子賔客牧庵其自號云濟南張養¶
洁撰¶
<pb:KR4d0465_SBCK_000-4b>¶
# SB1_1427-015.png
<pb:KR4d0465_SBCK_000-4b>¶
牧庵集　武英殿聚珍版¶
　提要¶
(臣)等謹案牧庵集三十六卷元姚燧撰燧字端甫¶
　　號牧庵河南人姚樞從子也(案元史稱樞爲柳城/人元無柳城當是據)¶
(誌狀之文著/其祖貫耳)初以薦爲秦王府文學後歴官至翰¶
　　林學士承㫖集賢大學士謚曰文事迹具元史本¶
　　傳燧雖受學於許衡而文章則過衡遼甚張養浩¶
　　作是集序稱其才驅氣駕縱横開闔紀律惟意如¶
　　古勁將率巿人戰鼓行六合無敵不北柳貫作燧¶
<pb:KR4d0465_SBCK_000-5a>¶
　　謚議稱其典册之雅奥詔令之深醇抉去浮靡一¶
　　返古轍而銘誌箴誦雄偉光潔家傳人頌莫得而¶
　　掩雖不免同時推奬之詞然宋濂撰元史稱其文¶
　　閎肆該治豪而不宕剛而不厲舂容盛大有西漢¶
　　風宋末弊習爲之一變¶
　國初黄宗羲選明文其序亦云唐之韓柳宋之歐曾¶
　　金之元好問元之虞集姚燧其文皆非有明一代¶
　　作者所能及則皆異代論定其語如出一轍燧之¶
　　文品亦可槪見矣其集久佚不傳明文淵閣書目¶
<pb:KR4d0465_SBCK_000-5b>¶
　　有牧庵集二十冊而諸家著錄皆未之及劉昌輯¶
　　中州文表所選燧詩較元文類僅多數首文則無¶
　　出文𩔖之外者昌跋稱牧庵集五十卷聞松江士¶
　　人家有刻本南北奔走竟莫能致今所得乃錄本¶
　　多殘缺視刻本僅十之二黄宗羲序天一閣書目¶
　　云嘗聞胡震亨有牧庵集後求之不得蓋巳久佚¶
　　惟永樂大典所收頗夥校以劉致年譜中所載文¶
　　目雖少十之二三而較之文類所選則多十之五¶
　　六矣詩詞更多出諸家選本之外謹排比編次釐¶
<pb:KR4d0465_SBCK_000-6a>¶
　　爲三十六卷以存其槪劉致年譜一卷亦附於後¶
　　集中諸體皆工而碑誌諸篇叙述詳贍尤多足補¶
　　元史之闕又不僅以詞釆重焉¶
#+PROPERTY: JUAN 0
#+PROPERTY: FILE SB04n0417-000牧庵集-目録.
<pb:KR4d0465_SBCK_000-7a>¶
牧庵集目錄¶
　卷一¶
　　祝册三首¶
　　詔制二十八首¶
　卷二¶
　　詔制二十六首¶
　卷三¶
　　序十四首¶
　卷四¶
<pb:KR4d0465_SBCK_000-7b>¶
　　序十一首¶
　卷五¶
　　記四首¶
　卷六¶
　　記八首¶
　卷七¶
　　記五首¶
　卷八¶
　　記七首¶
<pb:KR4d0465_SBCK_000-8a>¶
　十九¶
　　記十首¶
　卷十¶
　　廟碑四首¶
　卷十一¶
　　廟碑三首¶
　卷十二¶
　　廟碑四首¶
　卷十三¶
<pb:KR4d0465_SBCK_000-8b>¶
　　神道碑三首¶
　卷十四¶
　　神道碑三首¶
　卷十五¶
　　神道碑二首¶
　卷十六¶
　　神道碑四首¶
　卷十七¶
　　神道碑五首¶
<pb:KR4d0465_SBCK_000-9a>¶
　卷十八¶
　　神道碑四首¶
　卷十九¶
　　神道碑三首¶
　卷二十¶
　　神道碑四首¶
　卷二十一¶
　　神道碑四首¶
　卷二十二¶
<pb:KR4d0465_SBCK_000-9b>¶
　　神道碑三首¶
　卷二十三¶
　　神道碑四首¶
　卷二十四¶
　　神道碑五首¶
　卷二十五¶
　　墳道碑三首¶
　　神道碣四首¶
　卷二十六¶
<pb:KR4d0465_SBCK_000-10a>¶
　　先德碑一首¶
　　先德碣一首¶
　　墓碣四首¶
　卷二十七¶
　　阡表四首¶
　　阡碣一首¶
　卷二十八¶
　　墓誌銘六首¶
　卷二十九¶
<pb:KR4d0465_SBCK_000-10b>¶
　　墓誌銘七首¶
　卷三十¶
　　傳一首¶
　　行狀一首¶
　卷三十一¶
　　經義一首¶
　　名字說三首¶
　　題跋六首¶
　　銘六首¶
<pb:KR4d0465_SBCK_000-11a>¶
　　贊二首¶
　卷三十二¶
　　賦一首¶
　　五言古詩三十八首¶
　卷三十三¶
　　七言古詩十九首¶
　卷三十四¶
　　五言律詩四首¶
　　五言排律詩一首¶
<pb:KR4d0465_SBCK_000-11b>¶
　　七言律詩三十五首¶
　　七言絶句四十八首¶
　卷三十五¶
　　詩餘二十八首¶
　卷三十六¶
　　詩餘十九首¶
　附錄¶
　　年譜¶
