# -*- mode: mandoku-view -*-
#+TITLE: 牧庵集
#+DATE: 2015-09-23 10:26:23
#+PROPERTY: LASTPB  <md:KR4d0465_SBCK_027-1a>
#+PROPERTY: JUAN 28


<md:KR4d0465_SBCK_028-1a>¶
<pb:KR4d0465_WYG_028-1a>
欽定四庫全書
　牧庵集卷二十八¶
　　　　　　　　　　　　　元　姚燧　撰¶
　墓誌銘¶
　　南京路總管張公墓誌銘¶
公諱庭珍字國寳曽大考淵大考字明以武力再世為¶
金千夫長家臨潢之全州考楫北京都轉運使故又家¶
北京公于次為中子沉静易直通毅辨彊綜經緯史尤
<pb:KR4d0465_WYG_028-1b>
長左氏春秋筮仕已存愛天利物志事先帝以典内帑¶
受知先是髙句驪不請徙居海中江華島上遣使問何<md:KR4d0465_SBCK_028-1b>¶由且詗其貳服親擇廷臣可者即命公時二十三至¶其
國王禮事之甚恭書言吾歲入幣大國未嘗不謹臣¶職
非與未臣而敵已臣而叛者比而大軍歲入邊刈吾¶人
民奴吾子女有吾貨財蹙吾土彊吾是以捨衍而完¶險
誠出甚不得已之謀非首鼠他圖為也末疏黄金以¶兩
計白金以鎰計各千百數為夀又言誠以是慺慺之¶言
<pb:KR4d0465_WYG_028-2a>
歸聞之上幸止邊軍無歲入願歲幣外别入如今相¶夀
者數歲歳為謝公勃然曰王以天子之使求貨來耶¶揮
去歸具道王言且保其國無他避掠徙耳上亦悟曰<md:KR4d0465_SBCK_028-2a>¶人
歲入幣事之又加兵罪之誠何以待不臣而敵已臣¶而
叛者詔令軍止戍邊無入掠自是完東夷室家父子¶無
慮萬億計自將伐宋從至閬中留為按撫使治兵裹¶摩
創殘外供仗糧不擾而集今上即位中統建元自將¶北
伐以故先朝故臣熟西京入漠南路俾置傳驛兼給¶饋
<pb:KR4d0465_WYG_028-2b>
餉至元四年授同僉吐蕃經畧使兵裁叛離仁革狠¶頑
渠酋讋撓滋久安順六年授朝列大夫佩金符責貢¶安
南時已徴天下兵數十萬圍襄陽實為蹶宋起本勲¶臣
故相上與咨軍國謀不可一日離側者皆出行省董<md:KR4d0465_SBCK_028-2b>¶師
公至其國王立受詔公詰曰王行非止違命干禮于¶利
害且不熟知揆此邦人民土地不當天朝一總管治¶皇
帝不欲郡縣王地版籍王民聼其稱藩遣使諭㫖徳¶至
渥也且王以與宋輯睦緩急而援今百萬之師長圍¶襄
<pb:KR4d0465_WYG_028-3a>
陽鳥飛路絶朝夕將拔席卷渡江覆其國都易如振¶槁
王猶倔岸海徼恃為唇齒自矜尊髙事且上聞天威¶小
震無煩逺召中國雲南十萬之師再月可至則丘墟¶王
廟草棘王庭者將不難為其審䇿之王屈降拜益慚¶憤
將以兵恐公使力士白刃環衛公迺示怠弛袒寢一<md:KR4d0465_SBCK_028-3a>¶室
盡擲所懸箭弓刀槊付衛士聼汝何為暑渇甚每取¶江
水以進皆温惡不可飲食及索井汲不許曰吾俗不¶相
悦者多投毒井中殺人公曰自所求毒死不恨終汲¶飲
<pb:KR4d0465_WYG_028-3b>
食自若安南君臣多畏公者八年㑹公以安南貢至¶襄
陽猶未抜即授行省郎中承事勲貴巉絶不阿惟見¶之
營衙足蹟不及其門商較事宜言閎色厲或有以凌¶鷔
見短者故右丞相史忠武公天澤觧之曰是其為心¶忠
正侃侃人也久親其人必實吾言十年襄陽下改省¶為
行樞宻院以勞遷中順大夫遙知歸徳府行行院經<md:KR4d0465_SBCK_028-3b>¶厯
大軍南規渡江復行省公復郎中俄降虎符襄陽路¶總
管陳府尹毁城樓以完廟學散契丹軍以惜月廪剗¶弊
<pb:KR4d0465_WYG_028-4a>
施宜當其先後明年改監郢復二州位安撫使上捐¶魚
荻之賦使人厭腥食家給蒸薪月發食以贍餓乏視¶便
輙行行事已劾聞十四年陞嘉議大夫監平江路位¶總
管上郢復民聞去遮馬號送萬數其治平江考績亦¶最
他路十五年改同知浙東道宣慰使未行改大司農¶卿
丁内艱時軍興法聞喪不得輙行乞奔赴不報公願¶還
所受制書為民行省知不可奪歸之旋艫枵然金玉<md:KR4d0465_SBCK_028-4a>¶美
色皆無有惟文書襆被而已今中書省右丞相巴延¶夙
<pb:KR4d0465_WYG_028-4b>
嘗疑為凌鷔者後顧為深知公嘗語八曰諸將渡江¶無
有不荒貪獨予與國寳清慎自持聞者以為知言¶家居
四年又終外艱十九年以才起復仍故官嘉議大¶夫南
京路總管兼開封府尹至治之初見星而出見星¶而歸
凡前政積事留獄旬月剖摘皆出尤善發姦伏有¶控鶴
十餘輩比公至僦大第聚居二年黄金横帶出入¶飲食
街陌縱横人謂其真也公曰控鶴役在京師久此¶不行
必劇賊也密喻有司以意期三日盡致其黨索賊<md:KR4d0465_SBCK_028-4b>¶以來
<pb:KR4d0465_WYG_028-5a>
得金帛寳玊服玩典質券契盈室鞠之皆欵服物¶則推
埋所獲妻妾僕使皆掠民子女或娼妓明日告曉¶市中
皆杖死民駭其神捷闔境乏食已聞未報輒止稅¶勿輸
明年河北大旱民流徙就饒及河朔數萬人郡縣¶畏損
户罪謾以逃聞省部遣使分道邀之許發倉人給¶三月
食還所籍民聚謀曰吾得食三月負難歸重難勝¶鬻將
何噉且各賣質田廬而南至家何為愁歡無聊若¶出一
喙公謂其使曰斯民非賊河南非别界皆聖上民¶社也
<pb:KR4d0465_WYG_028-5b>
非不知奉命不輒濟可以無罪誠不忍老稚&KR0592;踣<md:KR4d0465_SBCK_028-5a>¶吾治
甘受禍以活此民則下令車津急濟果有以專行¶上告
者事下御史大夫即治亷之境民皆曰吾侯賢牧¶其為
開封㫁不阿可當今代包拯大夫察其無他薄責¶而歸
奏寢不下秋雨潦河决原無泛杞灌太康自京北¶東漭
為巨浸廣員千里冒垣敗屋人畜流死公括商人¶漁子
船百十艘又編木為笩具糗糒載吏離散四出往¶取避
水升丘巢樹者所全活以口計無慮百千水又齧¶京城
<pb:KR4d0465_WYG_028-6a>
入善利門波流市中晝夜董役土薪木石盡力以¶與水
鬭不少殺乃崩城堰之城害既弭復大發數縣民<md:KR4d0465_SBCK_028-5b>¶増外
堤防分直為三直役一月逃罰作倍起陽武黒石¶東盡
陳留張弩河綿亘三十里如期三月隄防悉完以¶至元
甲申七月二十二日卒官舍年五十六河南之民¶識與
不識如喪其親戚家纔餘俸半月將歸𦵏貧不能¶西開
封市民雄財者户賻之又遣子弟數百人持錢分¶程具
奠越别治洛陽五百里凡千里及潼闗以其年九¶月𦵏
<pb:KR4d0465_WYG_028-6b>
安西府咸寧縣洪同鄉少陵原都運公塋之左夫¶人何
氏温淑靜端男子三人岳提舉郢復魚湖崇西蜀¶行省
宣使嵤未仕女子三人一適太平州録事韓和一<md:KR4d0465_SBCK_028-6a>¶適紀
徳信一適鞏思齊後三年其季大中大夫諸蠻夷¶部宣
慰使庭瑞以燧素知公求銘其墓辭曰¶
年五十六固不云天較齊耋耆孰謂夀考究其致之豈¶
無以然國苟有利棄身若捐東北雞林拏舟以使西南¶
雕題登馬已至視數萬里為歩仞餘招麾兩王嗾臺指
<pb:KR4d0465_WYG_028-7a>
輿吐蕃獷黠化不犯令由積苦勞至不延命夀也無稱¶
世不為臧死有可述短不害長襄陽軍謀郢復民效已¶
實已著猶其小小開封蠲租舟民于河電霆馳馳懸躬¶
禍羅下燭其忠由明后聖老幹經摧霜風踰勁大浸稽<md:KR4d0465_SBCK_028-6b>¶天陸舞龍蛇流死所餘丘木是家乃集舟航乃筏以繼¶
乃求以濟取置平地穴陴摧防萬杵登登役不踰時隠¶
其阜陵民流他彊我飫其食我彊沴傷皆手援溺顒顒¶
公哉人之騶虞彼饞婪婪横目虎貙雖古循吏列傳史
<pb:KR4d0465_WYG_028-7b>
册載筆今功孰怍為匹少陵之原有坊其丘銘石道周¶
以暴諸幽¶
　　中奉大夫荆湖北道宣慰使趙公墓誌銘¶
至元十七年授公陜西漢中道提刑按察使之命下燧¶
時巳為副雖公未至實與聫銜遇聞狀聞臺吾曹代書<md:KR4d0465_SBCK_028-7a>¶使名者一年及中丞王博文來使乃有不得一際顔色¶
之恨後燧轉副山南湖北憲治江陵二十三年入直翰¶
林明年公以中奉大夫使持節宣慰荆湖北道亦治江
<pb:KR4d0465_WYG_028-8a>
陵終不能相遭以卒後四年當三十有一年燧如龍興¶
始識公之季子大中江州總管兼管内勸農瓛愛其忠¶
厚和粹薰然克世其素範家者常同郎中馬昫登廬嶽¶
數多忘其為新識者歸復過之益相歡也出故李君槃¶
所撰墓碑猶未有埋銘因思與公陜西未嘗同事而嘗¶
同銜湖北未嘗同時而實同治其慕義區區雖所雅好<md:KR4d0465_SBCK_028-7b>¶有不如也今自燧直翰林視槃翰長為同事同階同時¶
而同治者槃銘公于昭昭燧不能暴之于幽乎瓛曰固
<pb:KR4d0465_WYG_028-8b>
所志也乃敘之令事以類從積官以大中中順嘉議通¶
議正議以及中奉受任凡十九厯中外四十八年莅民¶
則襲永安軍節度使丞真定之藳城尋為令㑹憲宗丈¶
料民公令藁人捐其户數得親戚同籍及後賦下户數¶
白金四兩而藁果不困人已復有經逺謀民有崔進王¶
成共飲成歸而進失其處其兄訟成殺之縣掠成服時¶
州縣得專誅公疑不得其尸緩不即令償死踰月滹沱<md:KR4d0465_SBCK_028-8a>¶冰開而尸出騐覈無他乃由醉墮水死乃脱繋繫時年
<pb:KR4d0465_WYG_028-9a>
少而位卑人善其能用獄他日遷其定路總管判官東¶
京西京大都南京四總管惟東京虎符西京南京兼尹¶
大同開封府東京當髙麗倭奴用兵之衝其間勃海女¶
真契丹錯居俗各異宜他人得此率謝不往公居三年¶
諸夷帖帖白燕巢堂士多祥而詩之西京大荒聞于朝¶
得發倉儲以丐貧饑民頼全活不流徙聞令下采民女¶
姿徳宜者貢實掖庭公上言山西回逺京師且無大家¶
民女貧陋無有可充椒房下陳徒生民心使育女嫁姻<md:KR4d0465_SBCK_028-8b>¶
<pb:KR4d0465_WYG_028-9b>
年不及幣徴不納惟幸有男為託殺禮戻古天生紊俗¶
甚非聖世之盛舉也同列危之避不連署公曰此出我¶
獨竟上之事亦報罷南京未行裕宗在東京止之也治¶
賦則銀符真定路宣課副使改課稅所長官陞轉運使¶
領東京路鐵冶考績皆最職兵則千夫長從征李璮濟¶
南在東京南京兼諸軍鄂囉總管持憲則山東東西山¶
北遼西陜西漢中提刑按察惟山東為副按行部治獄¶
無滯囚曹州屬縣禹城械至二賊日嘗殺人者隨聼録
<pb:KR4d0465_WYG_028-10a>
之兩人之明非辜言色殊悻直乃移讞疑長清而真賊<md:KR4d0465_SBCK_028-9a>¶得二人者以出凡今條責以課桑桑勵學校問民疾以¶
肅風俗職無不舉者在庭則厯兵戸禮三部尚書建言¶
省部任人率先其私非獨名器所由以濫且大啓仕者¶
之争其敢而無畏者至遮乗輿以訟此風豈可崇長而¶
不思有以衰之乎及持使節宣慰荆湖受命湖省而犯¶
法臣肆其兇饕恃有中援威福張甚欲惟以溢户富財¶
牢籠乃大料民兄弟籍者皆異之雖舟人田客僑遊不
<pb:KR4d0465_WYG_028-10b>
遺集吏計局不給紙燭又市鈔羅小其時直又賦之民¶
復為憑怒曰吏賦民得者皆官有之又大鉤考積歲稽<md:KR4d0465_SBCK_028-9b>¶逋立期送官榜掠號哭之聲相聞民至鬻田屋嫁妻女¶
或赴水自&KR0439;死定無責責償親戚隣里或嘗主何人家¶
者又逼官吏令首嘗受所治民財及酒食饋遺督責之¶
使日十餘輩燕犒送迎不少遑其恃勢須索者無敢少¶
逆其言一都司貪與妾語宣副跽行酒移晷不持觴省¶
顧總管有與吾姻者責令首償曰吾未嘗取民一錢不
<pb:KR4d0465_WYG_028-11a>
從乃摽草老婢令鬻得直輸之後反由是免嗚呼觀同¶
列與所臨守土若此則公之有至難于吾胷者從可知¶
也如是而難事牢不可剔之巨盗不見尤方數千里不<md:KR4d0465_SBCK_028-10a>¶遂生之民不疾怨而悅之其持身以閑世故者何如也¶
公諱椿齡字夀卿滿秩荆湖歸未十舍道卒樊城實二¶
十七年十月十二日年七十三返𦵏藳縣其鄉武家里¶
東原祖塋少從金翰林學士王若墟學年二十一中我¶
元戊戍真定選性孝友髙朗尚氣節或曰公豐頥後耳
<pb:KR4d0465_WYG_028-11b>
顔角烱然望知為富貴人也維趙受姓絶逺𣺌可譜究¶
者兩世祖諱福有潜徳祖妣靳考諱廸以材聞卒官節¶
度永安軍妣崔故翰長李冶已敘之碑夫人王金吾衛¶
上將軍知中山府善之女公卒十日亦卒壼儀&KR1524;然撫<md:KR4d0465_SBCK_028-10b>¶下有恩能升金陳髙白四人者禮秩已夷不嫌庭臣賢¶
文多序詩之子二人奉直大夫僉山南湖北道肅政廉¶
訪司事瑗與瓛也六男孫執中守中居中行中安中柔¶
中五女孫適崔恕劇𢎞董某皆名族某又中書左揆士
<pb:KR4d0465_WYG_028-12a>
選子逾通顯光著者餘幼銘曰¶
胡天于公畀爾極備學善其師仕席其世言塞其責職¶
舉其事卒遐其年生崇其位體良其敵述令其似伊誰¶
無伉或一先弃十日偕老亦誠可異伊誰非傳聨翩伯¶
季握符持節或守或使方古世徳曰少無媿有不信焉<md:KR4d0465_SBCK_028-11a>¶𤣥石之視¶
　　河東檢察李公墓誌銘¶
前集賢侍讀學士今臨江路總管李倜自為其祖河東
<pb:KR4d0465_WYG_028-12b>
宣撫檢察公事狀又譜其祖孫七世之系曰公曽祖賢¶
祖彦升叔祖夏考温叔考濟沂公及兩夫人張富察氏¶
弟彬昌欎子昱煒燦姪炯炳燿煇女歸顔鈐梁其孫佐¶
仔與倜也女孫歸郝天挺吳某梁某二在室曽孫傭杲¶
埍&KR0008;墀均圯女曽孫五人合是七世凡四十四人求燧¶
銘公神道燧思古人掲之石者上惟其統下惟其緒率<md:KR4d0465_SBCK_028-11b>¶不旁及宗從倜乃詳然豈傷喪亂以還其存今者巳此¶
將俾來者有究所自耶亦親親篤厚之道也故不畧而
<pb:KR4d0465_WYG_028-13a>
手筆之謹按公諱懋時字逸民太祖&KR1524;金之十年畧地¶
太原太原城守不即下屬縣榆次其令不敢仍居平土¶
徙其民依險逃兵縣東北四十里韓村砦公為民與母¶
夫人及其季皆在逃中聞拔太原令恐䇿無所出即說¶
公曰金主棄河北與河東播汴者五年天方北顧如是¶
馬足所及無不靡滅太原河東鉅鎮猶不能支吾儕偃¶
蹇北方因謂之固一日移兵勢如崩山之壓卵必無幸<md:KR4d0465_SBCK_028-12a>¶矣觀公美而長身膽膂拔類鄉里歸心有長者稱袒而
<pb:KR4d0465_WYG_028-13b>
一呼樹旗出降民無有不聼命者願公急赴是功雖吾¶
亦恣公使之不敢越公令也公曰令自為之何至授人¶
令曰吾力綿才薄圖生斯人狙黠之徒或忿曰金臣敢¶
然以義罪余事未集而已蹈禍彼得以為名無益也吾¶
所以急子者子而為是必不禍余當是人自為謀之時¶
一為狙黠所先忌汝才而併除之如汝母氏二季何公¶
感其言曰如教乃往見太師國王穆呼哩曰榆次小縣¶
衆且萬人無栅自固王如加兵未必朝至而夕下必盡<md:KR4d0465_SBCK_028-12b>¶
<pb:KR4d0465_WYG_028-14a>
力以與王將吏鬬雖王將吏能保其不輿一死不扶一¶
傷乎此勢之必至者比其拔也逞志而鬬殱之得倍百¶
里莽曠無人之土王安利哉今不汙一馬得倍百里有¶
萬其衆之民以下執事王何以待之王曰吾受降多矣¶
無有如之人之壮者閑其舉止而辯于為言吾得士矣¶
且曰吾受詔太宗視事所便宜而行之即以公與太原¶
帥攸興同議軍事後假其弟阿襌為王分兵徇地平陽¶
輟公守太原俾從假王以行假王事動咨之下平陽戢
<pb:KR4d0465_WYG_028-14b>
剽殺而易置其吏課民墾田事舉令修治有績矣而真<md:KR4d0465_SBCK_028-13a>¶定同知總管武仙將兵襲下太原殺興傍縣皆附假王¶
從公馳救皆復之坑其與巨王師及為仙用者獨交城¶
為吾守或讒覃帥雖閉壁實未嘗一出决戰意視勝負¶
誰在以為歸也假王欲攻之公遣人語帥翼曰當悉力¶
與賊角不然屠矣帥如所言出戰敗賊北山下假王乗¶
髙觀之公曰帥無他也遂全之將吏見北山石壁萬桂¶
玉山三寺逃民男女紛綸白假王欲掠之公曰此戰士
<pb:KR4d0465_WYG_028-15a>
之家倉卒不及入城者且其夫為吾撃賊何罪而掠其¶
家其緇服皆僧尼得是安施敢復言掠者論以軍律寺<md:KR4d0465_SBCK_028-13b>¶得不殘平生脱人于死者此類至今三寺像事之後甚¶
為中書耶律公所才聞之太宗授以太原路宣課所大¶
使公固辭孝養其親時年五十徜佯家居中書不能屈¶
乃官其二季彬行省郎中昌欎平陽路宣課所副使以¶
便事公而二季益恪與其妻視公及兩夫人不啻子婦¶
于父母舅姑兩夫人敬公如賓相安如晜弟其化行一
<pb:KR4d0465_WYG_028-15b>
家者又如此年六十一卒實某年二月六日𦵏太原城¶
西井谷村東原昱用事能臣也事載他碑故商大參左¶
山公嘗題其墓子孫官者燦太原路鄂囉鎮撫佐麓川<md:KR4d0465_SBCK_028-14a>¶路教授仔東莞監司管勾倜通貴矣俶同知富州壻其¶
家官者太原課稅所副使賈某敖拉千户梁某千户王¶
某郝天挺四川行省參知政事張藻主秀容簿銘曰¶
公生襮外美而頎大雖人所竒猶力未頼一朝榆次林¶
林凋兵令身過之祈主下盟公歸師王萬衆是率吐策
<pb:KR4d0465_WYG_028-16a>
以撼言不撓直王曰之人天以賛予俾守太原真帥與¶
俱移戡平陽王假弟節俾往為佐資用不乏太原俄反¶
假王旋旗師不越旬翦以復之交域已汙教與賊戰不¶
待言雪讒誣隨辯維是河東既輯既平而還收身菟裘<md:KR4d0465_SBCK_028-14b>¶是營中書除書拒户不視出焉河鋭去果亦至丈夫見¶
世及物之功觀今所就為薄為豐六十一年不曰夀考¶
有予有才銜未施報再世之澤濬發為川蕃爾後昆世¶
文以賢異時何人補遺竹帛惟無他求正視是石
<pb:KR4d0465_WYG_028-16b>
　　唐州知州楊公墓誌銘¶
自盗殺阿哈瑪特後僧格使總制院結知世祖氣熖炟¶
烜爍人倖進者入賄其家或藉其一言以為事從中下¶
必中官官之者月無虚旬每為中奉大夫參知政事居¶
寛所裁甚不得已如請乃簿所蠟級干政者俟有問他<md:KR4d0465_SBCK_028-15a>¶日則引以為稽其人不利也一旦為中書右丞相誣而¶
殺之惟其子集賢直學士奉直大夫朂不孥自餘妻及¶
子景奴婢凡資業皆籍入縣官僧格敗誅故奉直大夫
<pb:KR4d0465_WYG_028-17a>
知唐州君居簡始敢上疏列明其兄自部曹史主事省¶
掾都左右司檢王中舍郎中知府憲副侍郎宣同典外¶
郡尚書史曹參議中書御史中丞參行省中省政與國¶
宣勞為時才臣章章在人口耳今賊國臣不逭誅夷宜¶
為死者雪其非辜庶彰聖代日月髙懸之明參知政事¶
梁徳珪以聞敕有司償所籍入而朂尋卒無子又哀景<md:KR4d0465_SBCK_028-15b>¶雖二子一女而疾廢于莘而女年及笄自燕㩦大參商¶
公左山縣企伊入壻其家自莘而唐纔一閱月而竟卒
<pb:KR4d0465_WYG_028-17b>
意者景訃未至與至而未之知到官四十日當元貞乙¶
未十月三十日而君亦卒年止五十七嗚呼何天之不¶
福中奉之家耶身戮一室瓦裂二子繼死一不後一有¶
而弱君訟還所籍又為求壻令恤廢姪之家處是變之¶
極狃薄俗之囿少不失天理民彛之正為弟為從父從¶
祖曰悌與慈雖古人復作有一尚之乎而天之報施者¶
及如是也盖君自筮仕試吏從萬夫長嚴忠濟從已未<md:KR4d0465_SBCK_028-16a>¶渡江後使交鈔庫曹州改南京轉運使知事以善其職
<pb:KR4d0465_WYG_028-18a>
從其司請陞經厯俄授從仕郎大名路總管府經厯尹¶
汜縣同提舉信州宣課遷承務郎浙西宣慰司經厯換¶
承直郎上都留守司經厯遭事難為身出任之官長有¶
不相能必委曲調順如媒氏之合二姓始異而終同之¶
凡此皆佐人出理者而非其所自為也惟范縣為近民¶
又壓于郡守有不伸及今為唐若可以有為而遽已此¶
哀哉君字子敬姓楊氏漢𢎞農大尉震苗胄五世祖綯¶
為宋儀曹易州死于金兵生邦基秘書監為金名士書<md:KR4d0465_SBCK_028-16b>¶
<pb:KR4d0465_WYG_028-18b>
畫兩絶人曰可與李公麟者埒以通奉大夫永定軍節¶
度使致仕生郊社署令皜自儀曹而下皆家燕皜生監¶
歸徳酒庭直避金亂居莘生澧君之考也君交人誠和¶
視親識如故知傾貲歡樂之夫人梁氏二子二女翰林¶
國史院檢閱官昇一未名女長適同縣士族王文讓季¶
在室皇上即位之年冬十一月詔修世祖三十五年實¶
録院直檢閱官其究覈故事職也而其未九年燧與侍¶
讀髙凝共總裁之昇也實當筆至元二十七年之一年
<pb:KR4d0465_WYG_028-19a>
顧與修撰而下年分其事已可見其文賢無忝面命矣<md:KR4d0465_SBCK_028-17a>¶由同官相歡故介其考唐州君先繋㑹從史院諸賢還¶
進史上都及與之别未數月訃至期昇㑹葬莘絰杖言¶
曰昇惡逆不得見先人屬纊已抱終天之恨不得公銘¶
亦不可復食息人世矣敢泣血請乃銘之曰¶
觀人之概惟在其大大使可書其細已葢嗚呼唐州其¶
大何如流風不移天理篤居惟天于人若薄而厚雖所¶
薄今將昌爾後人之識狹其中安知昌厚之求視異銘
<pb:KR4d0465_WYG_028-19b>
時¶
　　薊州甲局提舉劉府君墓誌銘<md:KR4d0465_SBCK_028-17b>¶京山安陸屬縣也其尹承事郎兼勸農事劉徳源以邑¶
士安其為先來言曰先生世名篤古善文者聞今賢公¶
卿之胄或不逺數千里及門求表著其先烈者相踵也¶
徳源之治去先生之居四舍耳心竊覬之我先人之位¶
固不大昭于時如得先生銘則沒而名庶延也因叙曰¶
吾劉氏居龍興黒土坂者不知始何祖其諱與次又不
<pb:KR4d0465_WYG_028-20a>
可考質先人始以函工賜田通州後以鍛製精堅他工¶
遷彰徳縣院長尋官進義副尉徙平陽雜造局副使再¶
官進義校尉為使又官敦武校尉薊州局使猶領于提<md:KR4d0465_SBCK_028-18a>¶舉司以勞深而資久也制以前官超為提舉俄病廢兄¶
徳淵嗣為降同提舉徳源同知許州實侍而南以至元¶
三十一年九月一日卒官舍年六十八顧言必𦵏通之¶
樂村以其年十二月二十五日竁焉又曰鳴呼位有貴¶
賤故功有顯微我先人始以函工一朝而賜服五品其
<pb:KR4d0465_WYG_028-20b>
功則止善于其職何顯之能為人子惟其考嘗愆于時¶
者始不敢求以昭明否者其欲逺其聞者亦豈異賢公¶
卿胄之心也惟哀而允之燧曰凡今為制天下歲程惟¶
甲不領于工曹逕入太府縣官親考其苦良而黜陟之<md:KR4d0465_SBCK_028-18b>¶衛士必賜而藏之家弊則持故賜求易使畀之新他日¶
有賜藏者罪死況私為者乃先人雖辨雜職而縣官視¶
以為要焉自常工而跂之亦曰遇矣君諱智晜弟四人¶
其次居二娶楊氏前卒一年同穴樂村二男則同提舉
<pb:KR4d0465_WYG_028-21a>
與京山也女適太常寺管勾李某銘曰¶
五兵皆賊人戰而恃以不殤惟函為扞焉爾如君二十¶
始傳以及疾廢為之二十年始日千被被全一人亦千¶
人矣其功亦豈微孟子曰函人惟恐傷人由術推心君¶
亦仁哉此其藏<md:KR4d0465_SBCK_028-19a>¶　　廣州懐集令劉君墓誌銘¶
大徳戊戍燧遊長沙太原遇士劉致手所為文若將取¶
正焉者走何以荷之讀之盡卷賞其為辭清抜宏艶為
<pb:KR4d0465_WYG_028-21b>
之不已可進乎古人之域既又自狀其先人懐集令之¶
出處丐銘幽墟感其心將昭明所生為叙之曰君諱彦¶
文字子章牛二十八筮仕當中統三年而知堂印乃出¶
管勾北京行省承發省廢而歸授徒其家將十五年謂¶
為無意于世之事㑹者耶當秦邸肇開與故丞相阿爾¶
公之行省長沙也無不往干之㑹同知堂印者許楫為<md:KR4d0465_SBCK_028-19b>¶憲長沙言之丞相丞相自省郎中故熟君若晚君來便¶
宜版為郴之録事羣盗竊發無時芟夷未靖也君不忍
<pb:KR4d0465_WYG_028-22a>
夷其俗而苟簡于治為之四年又三年始官進義校尉¶
廣之懐集令羣盗恣張䖍人民燔城郭以冒天誅者死¶
無所忌官軍少不足為恃授鄉民兵雜而殱之格鬬屢¶
衂徙民保東山前募民闢田入租私廪者為米八百石¶
一盡于餉増戍之兵與遭㓂之家嶇﨑艱梗炎瘴者四¶
年以至元二十六年四月三十日而竟卒是何宦之不¶
達耶今卑官無要知堂印者去尋相尋丈儼立案前䕶<md:KR4d0465_SBCK_028-20a>¶守終日不食須去晨而出暮而歸日必再至丞相家丞
<pb:KR4d0465_WYG_028-22b>
相出畋入奏無不與偕裕廟為燕王日當朝廣寒殿君¶
立庭下問盝君何有君則田堂印也索而發封玩之其¶
親接如何其營如何遇也如何皆他人取將相之資也¶
一旦管勾北京行省去丞相千里録事於郴西南北京¶
又數千里終乃令懐集于南海之濱其不寖近而逾逺¶
者世恐無君匹也豈讀書一過千百言不忘力兼人射¶
命中皆文武器畧足以表見一時者有是賢人已不凌¶
人人則忮之耶且求以剸物置干將鉛刀其前䝉稚猶<md:KR4d0465_SBCK_028-20b>¶
<pb:KR4d0465_WYG_028-23a>
知後鈍而用銛及論取士則以方者為徒足持己而圜¶
者始周乎物故率棄明炳勁持者為不易馴使而顧録¶
含荏弱而不自持者為善適俗而賢之君豈坐是也耶¶
其邵子所謂陽在隂中陽逆行時之為也故平生之道¶
刑家則多其功于政者僅此譬如在此束于溪壑崖谷¶
之險不得奔放平衍為澮為川其溉潤不博者亦勢然¶
哉君石州寧鄉人權殯長沙佛宇文有玉亭小槀祖開¶
參元帥府軍謀考汝欽妣馮氏郡君李氏三子致某某
<pb:KR4d0465_WYG_028-23b>
二女歸李氏薛氏銘曰<md:KR4d0465_SBCK_028-21a>¶士久其窮觀守之篤吏極其逺試治之勗且中其年而¶
卑其禄皆彼蒼者隂厚其蓄抑不信之以昌爾續<md:KR4d0465_SBCK_028-21b>¶　
　
　
　
　¶牧庵集卷二十八
